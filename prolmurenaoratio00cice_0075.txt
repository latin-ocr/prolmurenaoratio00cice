PRO L. MURENA. 37

campum Martium, praesertim talis viri nomine roga-
tos? Quid? si omnes societates venerunt, quarum
ex numero multi sedent iudices3 quid? si multi
homines nostri ordinis honestissimi3 quid‘l si illa
officiosissima, quae neminem patitur non honeste in
urbem introire, tota natio candidatorum, si denique
ipse accusator noster Postumus obviam cum bene
magna caterva sua venit, quid habet ista multitudo
admirationis2 Omitto clientes, vicinos, tribules,
exercitum totum Luculli, qui ad triumphum per eos
dies venerat3 hoc dico, frequentiam in isto officio
gratuitam non modo dignitati nullius umquam, sed ne

voluntati quidem defuisse. ‘At sectabantur multi.’'70

Doce mercede3 concedam esse crimen. Hoc quidem
remoto, quid reprehendis? XXXIV. ‘Quid opus
est’, inquit, ‘sectatoribus‘l' A me tu id quaeris,
quid opus sit 60, quo semper usi sumus? Homines
tenues unum habent in nostrum ordinem aut prome-
rendi aut referendi beneficii locum, hanc in nostris
petitionibus operam atque adsectationem. Neque
enim fieri potest neque postulandum est a nobis aut
ab equitibus Romanis, ut suos necessarios adsectentur
totos dies; a quibus si domus nostra celebratur, si
interdum ad forum deducimur, si uno basilicae spatio
honestamur, diligenter observari videmur et cqli 5
tenuiorum amicorum et non occupatorum est ista
adsiduitas, quorum copia bonis viris et beneficis

deesse non solet. Noli igitur eripere hunc inferiori 71

generi hominum fructum ofijpii, Cato 3 sine eos, qui
omnia a nobis sperant, ‘habere ipsos quoque aliquid,
quod nobis tribuere possint. Si nihil erit praeter
ipsorum suffragium, tenue est 5 ut suffragentur, nihil

