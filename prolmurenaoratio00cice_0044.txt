6 PRO L. MURENA.

hoc idem Q. Hortensio, M. Crasso, clarissimis viris,
si idem ceteris, a quibus intellego tuam gratiam
magni aestimari, accidisset, in ea civitate consul
designatus defensorem non haberet, in qua nemini
umquam infimo maiores nostri patronum deesse
voluerunt. Ego vero, iudices, ipse me existimarem
nefarium, si amico, crudelem, si misero, superbum,
si consuli defuissem. (Quare, quod dandum est ami-
citiae, large dabitur a me, ut tecum agam, Servi,
non secus ac si meus esset frater, qui mihi est
carissimus, isto in loco 3 quod tribuendum est officio,
fidei, religioni, id ita moderabor, ut meminerim me
contra amici studium pro amici periculo dicere.
11 V. Intellego, iudices, tres totius accusationis partes
fuisse, et earum unam in reprehensione vitae, alteram
in contentione dignitatis, tertiam 111 criminibus am-
bitus esse versatam. Atque ‘harum trium partium
prima illa, quae gravissima debebat esse, ita fuit
infirma et levis, ut illos lex magis'quaedam a ·u·
satoria quam vera male dicendi facultas de J} ⁴
L. Murenae dicere aliquid coegerit* Obiecta est
enim Asia3 quae ab hoc non ad voluptatem et
luxuriam expetita est, sed in militari labore peragrata.
Qui si adulescens patre suo imperatore non meruisset,
aut hostem aut patris imperium timuisse¹ aut a
parente repudiatus videretur. An, cum sedere in
equis triumphantium praetextati potissimum filii
soleant, huic donis militaribus patris triumphum
decorare fugiendum fuit, ut rebus communiter gestis
12 paene simul cum patre triumpharet? Hic vero,
iudices, et fuit in Asia et viro fortissimo, parenti
suo, magno adiumento 111 periculis, solacio in labori-

