2 PRO L. M URENA.

vestrae fidei commendat, qui antea dis immortalibus
commendavit, ut eiusdem hominis voce et declaratus
consul et defensus beneficium populi Romani cum
vestra atque omnium civium salute tueatur.

Et quoniam in hoc officio studium meae defensionis
ab accusatoribus atque etiam ipsa susceptio causae
reprehensa est, antequam pro L. Murena dicere
instituo, pro me ipso pauca dicam, non quo mihi
potior hoc quidem in tempore sit officii mei quam
huiusce salutis defensio, sed ut, meo facto vobis pro-
bato, maiore auctoritate a'b huius honore, fama for-
tunisque omnibus inimicorum impetus propulsare
possim. ¹

3 II. Et primum M. Catoni vitam ad certam rationis
normam derigenti et diligentissime perpendenti mo-
menta officiorum omnium de officio meo respondebo.
Negat fuisse rectum Cato .me et· consulem et legis
ambitus latorem et tam severe gesto consulatu causam
L. Murenae attingere. Cuius reprehensio me vehe-
menter movet, non solum ut vobis, iudices, quibus
maxime debeo, verum etiam ut ipsi Catoni, gravis-
simo atque integerrimo viro, rationem facti mei pro-
bem. A quo tandem, M. Cato, est aequius consulem
defendi quam a consule? Quis mihi in re publica.
potest aut debet esse coniunctior quam is, cui res
publica a me iam traditur sustinenda, magnis meis
laboribus et periculis sustentata 2 Quodsi in iis rebus3f-
repetendis, quae mancipi sunt, is periculum iudicii
praestare debet, qui se nexu obligavit, profecto etiam
rectius in iudicio consulis designati is potissimum
[consul], qui consulem declaravit, auctor beneficii
populi Romani defensorque periculi esse debebit.

