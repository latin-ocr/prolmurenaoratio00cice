PRO L. M URE'NA. 47

unde cum honore decesseris, eodem cum ignominia
reverti. An se in contrariam partem terrarum abdet,
ut Gallia Transalpina, quem nuper summo cum
imperio libentissime viderit, eundem lugentem, mae-
rentem, exsulem videat? In ea porro provincia quo
animo O. Murenam fratrem suum adspiciet'l Qui
huiu's dolor, qui illius maeror erit, quae utriusque
lamentatio, quanta autem perturbatio fortunae atque
sermonis, cum, quibus in locis paucis ante diebus
factumx esse consulem Murenam nuntii litteraeque
celebrarint etunde hospites atque amici gratulatum
RomaniÎ‡ concurrerint, repente existet ipse nuntius
suae calamitatis! Quae si acerba, si misera, si 90
luctuosa sunt, si alienissima a mansuetudine et
misericordia vestra, iudices, conservate populi Ro-
mani beneficium, reddite rei publicae consulem, date
hoc ipsius pudori, date patri mortuo, date generi et
familiae, date etiam Lanuvio, municipio honestis-
simo, quod in hac tota causa frequens maestumque
vidistis. Nolite a sacris patriis Iunonis Sospitae,
cui omnes consules facere necesse est, domesticum
et suum consulem potissimum avellere. Quem ego
vobis, si quid habet aut momenti commendatio aut
auctoritatis confirmatio mea, consul consulem, iudices,
ita commendo, ut cupidissimum otii, studiosissimum
bonorum, acerrimum contra seditionem, fortissimum
in bello, inimicissimum huic coniurationi, quae nunc
rem publicam labefactat, futurum esse promittam et
spondeam.

F

